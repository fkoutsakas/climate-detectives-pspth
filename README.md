# climate-detectives-pspth
Climate Detectives του Δημοτικού του Πειραματικού Σχολείου του Πανεπιστημίου Θεσσαλονίκης

Οι μαθητές των ομίλων ρομποτικής και υπολογιστικής σκέψης του Πειραματικού Σχολείου του Πανεπιστημίου Θεσσαλονίκης (ΠΣΠΘ) – Δημοτικού 
μαζί με τους υπεύθυνους εκπαιδευτικούς θα υλοποιήσουν κατά τη διάρκεια του σχολικού έτους 2019-20 το εκπαιδευτικό πρόγραμμα με τίτλο:
“Οι μαθητές αξιοποιούν την εκπαιδευτική ρομποτική και τη μετεωρολογία για να προστατέψουν τα Ελληνικά νησιά από την κλιματική αλλαγή”. 

Στόχοι του προγράμματος αυτού είναι οι μαθητές
1 να εξοικειωθούν με την παρακολούθηση και την μελέτη του κλίματος
2 να διερευνήσουν τις περιβαλλοντικές διαστάσεις και τις πιθανές επιπτώσεις της κλιματικής αλλαγής
3 να αναζητήσουν τρόπους έγκαιρης πρόγνωσης και προειδοποίησης για ακραία καιρικά φαινόμενα
4 να σχεδιάσουν και να υλοποιήσουν απαραίτητα μέτρα προστασίας για αυτές τις περιπτώσεις καθώς και 
5 να γνωρίσουν και να έρθουν σε επαφή με ανοιχτές τεχνολογίες, εργαλεία και εξοπλισμό. 


Ειδικότερα, οι μαθητές κατά τη διάρκεια υλοποίησης του προγράμματος
(1) θα ενημερωθούν για θέματα που αφορούν στον καιρό, στο κλίμα και στα ακραία καιρικά φαινόμενα

(2) θα συναρμολογήσουν, θα προγραμματίσουν και θα τοποθετήσουν σε κατάλληλα επιλεγμένο σημείου της σχολικής μονάδας έναν πρότυπο μετεωρολογικό σταθμό βασισμένο στον υπολογιστή μικρού μεγέθους Raspberry Pi 

(3) θα προγραμματίσουν κατάλληλα πέντε μικρουπολογιστές BBC micro:bit ώστε να μετρούν τη θερμοκρασία και θα κατασκευάσουν τα κατάλληλα εξαρτήματα ώστε να μετατρέψουν τα micro:bit σε wearables

(4) θα καταγράψουν με την βοήθεια του παραπάνω εξοπλισμού και στη συνέχεια θα μελετήσουν και θα αναλύσουν μετεωρολογικά και κλιματικά δεδομένα (θερμοκρασία, ύψος βροχόπτωσης, κατεύθυνση και ταχύτητα ανέμου, ποιότητα αέρα, σχετική υγρασία και βαρομετρική πίεση)

(5) αξιοποιώντας τα παραπάνω δεδομένα θα σχεδιάσουν και θα υλοποιήσουν ρομποτικές κατασκευές βασισμένες στα προγραμματιζόμενα ρομπότ Edison, με στόχο την έγκαιρη ενημέρωση και προειδοποίηση των πολιτών για τα ακραία καιρικά φαινόμενα (extreme events) καθώς και τους φυσικούς κινδύνους (natural hazards) υπό συνθήκες κλιματικής αλλαγής
Όλες οι παραπάνω διατάξεις θα επικοινωνούν / ανταλλάσουν δεδομένα μεταξύ τους

Στο διάστημα αυτό οι μαθητές θα υποστηρίζονται και θα καθοδηγούνται επιστημονικά τόσο από ερευνητές της Ευρωπαϊκής Υπηρεσίας Διαστήματος (μέσω τηλεδιασκέψεων) όσο και από τα μέλη του Τομέα Μετεωρολογίας και Κλιματολογίας, ΑΠΘ.
 
Προσδοκόμενα παραδοτέα από το πρόγραμμα

(1) μετεωρολογικός σταθμός βασισμένος στον υπολογιστή μικρού μεγέθους Raspberry pi που θα έχει τη δυνατότητα μέτρησης ύψους βροχής, θερμοκρασίας, υγρασίας, ατμοσφαιρικής πίεσης, ταχύτητας και κατεύθυνσης του ανέμου

(2) φορητοί (wearables) μετρητές θερμοκρασίας βασισμένοι σε BBC micro:bit

(3) προσομοίωση (μακέτα) του νησιωτικού περιβάλλοντος μέσα στο οποίο θα τοποθετηθούν και θα δράσουν οι ρομποτικές κατασκευές 
ρομποτικές κατασκευές προειδοποίησης και διάσωσης, βασισμένες σε Edison Robots (οχήματα διάσωσης, φάροι προειδοποίησης, υδατοφράχτες, κυματοθραύστες, κ.α.)

(4) "πλατφόρμα" επικοινωνίας του μετεωρολογικού σταθμού, των wearable micro:bits και των Edison Robots

(5) ιστολόγιο που θα έχει ως στόχο του την παρουσίαση και διάχυση του έργου στο οποίο θα αναρτάται η πορεία της εργασίας καθώς και αποθετήριο στο GitHub

(6) ενημερωτικά έντυπα, φυλλάδια και αφίσες για την προβολή των αποτελεσμάτων του προγράμματος

(7) ενημερωτικές εκδηλώσεις παρουσίασης και διάχυσης του προγράμματος

Λίστα προτεινόμενου εξοπλισμού
 
Για τις ρομποτικές κατασκευές

- 4 Edison V2.0 Programmable robots 4x50= 200 ευρώ
- 2 EdCreate Edison Robot Creative Kits 2x25 = 50 ευρώ

Για τους φορητούς (wearables) μετρητές θερμοκρασίας
- 10 BBC micro:bit boards Go starter pack kits 10x25 = 250 ευρώ
- 10 x Low voltage temperature sensor (e.g. Tmp36) 2x10 = 20 ευρώ
- Crocodile clip leads 5 x 10packs 5x3= 15ευρώ

Το σχολείο μας διαθέτει ήδη τα παρακάτω στοιχεία του μετεωρολογικού σταθμού και συνεπώς δεν θα χρειαστεί η χρηματοδότηση της προμήθειας του
- 1 Raspberry Pi board
- 1 microSD card (with Raspbian)
- 1 Pi 3 / 3+ capable power supply
- 1 HDMI cable
- 1 Raspberry Pi Weather Board
- 1 SparkFun Weather Meters
- 1 DS18B20 Temperature Sensor
- 1 Adafruit BME280 Temperature / Pressure / Humidity Sensor
- 1 Raspberry Pi GPIO Header
- 1 Raspberry Pi HAT Hardware

Ενδεικτικό κόστος: 550 ευρώ

Στο πρόγραμμα αυτό συμμετέχουμε τρεις εκπαιδευτικοί, οι Κουτάκας Φίλιππος, Καρατζίδης Ευστράτιος και Κουτλή Παναγιώτα
