# climate-detectives-pspth
Climate Detectives του Δημοτικού του Πειραματικού Σχολείου του Πανεπιστημίου Θεσσαλονίκης

Οι μαθητές των ομίλων ρομποτικής και υπολογιστικής σκέψης του Πειραματικού Σχολείου του Πανεπιστημίου Θεσσαλονίκης (ΠΣΠΘ) – Δημοτικού μαζί με τους υπεύθυνους εκπαιδευτικούς υλοποιήσαν κατά τη διάρκεια του σχολικού έτους 2019-20 το εκπαιδευτικό πρόγραμμα με τίτλο: “Οι μαθητές αξιοποιούν την εκπαιδευτική ρομποτική και τη μετεωρολογία για να προστατέψουν τα Ελληνικά νησιά από την κλιματική αλλαγή”. 

Το πρόγραμμα συμμετείχε στον πανελλήνιο διαγωνισμό ανοιχτών τεχνολογιών της ΕΛΛΑΚ (https://openedtech.ellak.gr/) και προκρίθηκε στην δεύτερη φάση του διαγωνσιμού (https://openedtech.ellak.gr/2nd-phase-2020/) 

Στόχοι του προγράμματος ήταν οι μαθητές
(1) να εξοικειωθούν με την παρακολούθηση και την μελέτη των καιρικών φαινομένων και του κλίματος 
(2) να διερευνήσουν τις περιβαλλοντικές διαστάσεις και τις πιθανές επιπτώσεις της κλιματικής αλλαγής 
(3) να αναζητήσουν τρόπους έγκαιρης πρόγνωσης και προειδοποίησης για ακραία καιρικά φαινόμενα 
(4) να σχεδιάσουν και να υλοποιήσουν απαραίτητα μέτρα προστασίας για αυτές τις περιπτώσεις καθώς και 
(5) να γνωρίσουν και να έρθουν σε επαφή με ανοιχτές τεχνολογίες, εργαλεία και εξοπλισμό και να προτείνουν επαναχρησιμοποιήσιμες, ανοιχτές και χαμηλού κόστους λύσεις που θα μπορούν να συμβάλλουν στην έγκαιρη ενημέρωση και προστασία απέναντι στα έντονα καιρικά φαινόμενα.
(6) να συνεργαστούν με μαθητές άλλων σχολείων στα πλαίσια υλοποίησης αντίστοιχων προγραμμάτων

Το πρόγραμμα υλοποιήθηκε με την οικονομική υποστήριξη της ΕΛΛΑΚ και με την επιστημονική καθοδήγηση από ερευνητές της Ευρωπαϊκής Υπηρεσίας Διαστήματος - ESA (μέσω τηλεδιασκέψεων) και από καθηγητές του Τομέα Μετεωρολογίας-Κλιματολογίας του Τμήματος Γεωλογίας του ΑΠΘ. 

Ειδικότερα, Κατά τη διάρκεια υλοποίησης του προγράμματος οι μαθητές:
(1) ενημερώθηκαν για θέματα που αφορούν στον καιρό, στο κλίμα και στα ακραία καιρικά φαινόμενα 
(2) συναρμολόγησαν, προγραμμάτισαν και τοποθέτησαν σε κατάλληλα επιλεγμένο σημείου της σχολικής μονάδας έναν πρότυπο μετεωρολογικό σταθμό βασισμένο στον υπολογιστή μικρού μεγέθους Raspberry Pi 
(3) προγραμμάτισαν κατάλληλα μικροϋπολογιστές BBC micro:bit ώστε να μετρούν τη θερμοκρασία και κατασκεύασαν τα κατάλληλα εξαρτήματα ώστε να μετατρέψουν τα micro:bit σε wearables 
(4) κατέγραψαν με την βοήθεια του παραπάνω εξοπλισμού και στη συνέχεια μελέτησαν και ανέλυσαν μετεωρολογικά και κλιματικά δεδομένα (θερμοκρασία, ύψος βροχόπτωσης, κατεύθυνση και ταχύτητα ανέμου, ποιότητα αέρα, σχετική υγρασία και βαρομετρική πίεση) 
(5) αξιοποιώντας τα παραπάνω δεδομένα θα σχεδίασαν και υλοποίησαν ρομποτικές κατασκευές βασισμένες στα προγραμματιζόμενα ρομπότ Edison, με στόχο την έγκαιρη ενημέρωση και προειδοποίηση των πολιτών για τα ακραία καιρικά φαινόμενα (extreme events) καθώς και τους φυσικούς κινδύνους (natural hazards) υπό συνθήκες κλιματικής αλλαγής. Όλες οι παραπάνω διατάξεις επικοινωνούν / ανταλλάσσουν δεδομένα μεταξύ τους.
(6) μετά την ολοκλήρωση του προγράμματος οι εμπλεκόμενοι μαθητές θα είναι σε θέση να υποστηρίξουν την υλοποίηση παρόμοιων έργων σε άλλες σχολικές μονάδες

Παραδοτέα του προγράμματος
(1) μετεωρολογικός σταθμός βασισμένος στον υπολογιστή μικρού μεγέθους Raspberry pi που καταγράφει κάθε ώρα ύψος βροχής, θερμοκρασία, υγρασία, ατμοσφαιρική πίεση, ταχύτητα και κατεύθυνση ανέμου
(2) φορητοί (wearables) μετρητές θερμοκρασίας βασισμένοι σε BBC micro:bit
(3) προσομοίωση (μακέτα) του νησιωτικού περιβάλλοντος μέσα στο οποίο δρουν οι ρομποτικές κατασκευές προειδοποίησης και διάσωσης, βασισμένες σε Edison Robots (οχήματα διάσωσης, φάροι προειδοποίησης, υδατοφράχτες, κυματοθραύστες, κ.α.)
(4) παρουσίαση και διάχυση του έργου στην ιστοσελίδα του σχολείου καθώς και αποθετήριο στο GitHub
(5) διδακτικό σενάριο "Εκπαιδευτική Ρομποτική και Μετεωρολογία με Raspberry Pi και Python" που θα παρουσιάζει βήμα προς βήμα την υλοποίηση του εγχειρήματος καθιστώντας δυνατή την υλοποίηση του και από άλλους εκπαιδευτικούς/σχολέια 
(6) ενημερωτικά έντυπα, φυλλάδια και αφίσες για την προβολή των αποτελεσμάτων του προγράμματος
(7) ενημερωτικές εκδηλώσεις παρουσίασης και διάχυσης του προγράμματος

Λίστα προτεινόμενου εξοπλισμού
 
Για τις ρομποτικές κατασκευές
- 4 Edison V2.0 Programmable robots 4x50= 200 ευρώ
- 2 EdCreate Edison Robot Creative Kits 2x25 = 50 ευρώ

Για τους φορητούς (wearables) μετρητές θερμοκρασίας
- 10 BBC micro:bit boards Go starter pack kits 10x25 = 250 ευρώ
- 10 x Low voltage temperature sensor (e.g. Tmp36) 2x10 = 20 ευρώ
- Crocodile clip leads 5 x 10packs 5x3= 15ευρώ

Για τον μετεωρολογικό σταθμό
- 1 Raspberry Pi board
- 1 microSD card (with Raspbian)
- 1 Pi 3 / 3+ capable power supply
- 1 HDMI cable
- 1 Raspberry Pi Weather Board
- 1 SparkFun Weather Meters
- 1 DS18B20 Temperature Sensor
- 1 Adafruit BME280 Temperature / Pressure / Humidity Sensor
- 1 Raspberry Pi GPIO Header
- 1 Raspberry Pi HAT Hardware

Το πρόγραμμα υλοποιήθηκε με τη συνεργασία των εκπαιδευτικών Κουτσάκα Φίλιππου (ΠΕ86), Καρατζίδη Ευστράτιου (ΠΕ70) και Κουτλή Παναγιώτας (ΠΕ70).

Χρήσιμοι σύνδεσμοι
------------------
Διδακτικό σενάριο "Εκπαιδευτική Ρομποτική και Μετεωρολογία με Raspberry Pi και Python" που περιγράφει αναλυτικά τη διαδικασία συναρμολόγησης, προγραμματισμού, τοποθέτησης και παρακολούθησης ενός μετεωρολογικού σταθμου βασισμένου σε Raspberry pi: https://okiriostonipologiston.blogspot.com/2020/10/raspberry-pi-python.html

Ιστοσελίδα που προβάλλει τις τιμές του μετεωρολογικού σταθμού σε πραγματικό χρόνο: https://thingspeak.com/channels/1010145

Σχετικές αναρτήσει για το πρόγραμμα στην ιστοσελίδα του σχολείου:
- Συμμετοχή στον Πανελλήνια Διαγωνσμό Ανοιχτών Τεχνολογιών: https://pspth.edu.gr/i-mathites-tou-dimotikou-tou-pspth-prokrithikan-sti-defteri-fasi-tou-panelliniou-diagonismou-anichton-technologion-stin-ekpedefsi/
- Επίσκεψη στο εργαστήριο Μετεωρολογίας του ΑΠΘ: https://pspth.edu.gr/episkepsi-sto-ergastirio-meteorologias-ke-klimatologias-tou-apth/
- Συμμετοχή στο πρόγραμμα Climate Detectives της Ευρωπαϊκής Υπηρεσίας Διαστήματος: https://pspth.edu.gr/i-experimental-climate-detectives-tou-pspth-stin-epomeni-fasi-tou-programmatos-tis-evropaikis-ypiresias-diastimatos/
